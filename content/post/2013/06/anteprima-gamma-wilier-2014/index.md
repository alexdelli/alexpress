---
title: "Anteprima gamma Wilier 2014 cento1 AIR SR"
date: "2013-06-24"
categories: 
  - "news"
tags: 
  - "101"
  - "2014"
  - "air"
  - "anteprima"
  - "bb386evo"
  - "cento1"
  - "centouno"
  - "fsa"
  - "gamma"
  - "sr"
  - "wilier"
coverImage: "wilier-015.jpg"
---

\[gallery ids="668,683,684,686,685,667,669,670,671,672,673,674,675,676,677,678,679,680,681,682"\]

Ecco in anteprima le foto della gamma Wilier 2014 che come maggiore novità presenta la Centouno AIR (cento1 air) e Centouno SR (cento1 SR). Le novità della SR sono il movimento centrale maggiorato con lo standard BB386evo della FSA, fibra di carbonio 60 Tons, carro posteriore asimmetrico per contrastare il tiro catena, cablaggio completamente interno e lo sterzo a diametri differenziati.

Come potete vedere dalle foto la SR è molto accattivante, il telaio è abbastanza leggero (990 gr) e la forcella 360gr, dico abbastanza perchè se paragonato ai telai top di gamma cannondale, trek, merida e canyon, per citarne alcuni, ci sono più di 2 etti di differenza.

Ma personalmente preferisco un telaio più pesante, la tendenza è minor peso e maggior rigidità, ma secondo me si perde una delle caratteristiche principali del carbonio: l'effetto ammortizzazione.

Per quanto riguarda la grossa novità in casa Wilier, ecco la Centouno AIR. A vederla dal vivo si rimane impressionati da quanto snello è il telaio, sembra una lama leggerissima.

Il carro posteriore è molto simile a quello della BMC, ma ormai lo utilizzano tutte le case per le versioni aero dei telai.

Anche qui il cablaggio è completamente interno, movimento BB386evo e tutte le caratteristiche della SR.

L'impressione è quella di una bici aero, ma che si adatta a tutte le tipologie di corsa, salita, discesa, pianura....
