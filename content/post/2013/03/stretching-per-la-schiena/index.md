---
title: "Stretching per la schiena"
date: "2013-03-07"
categories: 
  - "allenamento"
tags: 
  - "bdc"
  - "bici"
  - "ciclismo"
  - "colonna"
  - "corsa"
  - "discale"
  - "la"
  - "lombare"
  - "lordosi"
  - "mtb"
  - "per"
  - "schiena"
  - "stretching"
  - "vertebrale"
coverImage: "gatto.jpg"
---

Questo inverno sta durando un bel po' e non se ne può più di andare in bici coperti fino a sopra le orecchie del nostro abbigliamento tecnico. Soprattutto in questi giorni sto soffrendo un po' di mal di schiena, o meglio, non mi sento così elastico come quando facevo esercizi quasi tutti i giorni. Vi allego quindi alcuni esercizi da fare per decompressione discale, un toccasana per quelli come me che soffrono un po' di lordosi lombare. (classico culo in fuori e schiena curvata in dentro).

![esercizi stretching](images/riab20.gif "esercizi stretching")

La METODOLOGIA è simile allo stretching: - 6-8 secondi per andare in allungamento (lentamente); - circa 60 secondi di mantenimento della posizione di massimo allungamento; - 6-8 secondi per tornare alla posizione di partenza (lentamente); - 6-8 serie totali. Gli esercizi con una posizione del corpo parzialmente sollevata e sostenuta da apposito attrezzoprevedono, ove possibile, un tempo unico di allungamento e decompressione di circa 10 minuti. Questi esercizi permettono l'idratazione dei dischi che specie nelle lunghe sedute di allenamento in posizione fisse, sono sottoposte a continua pressione. Abituiamoci anche a tenere posizioni corrette della schiena seduti in ufficio, davanti al pc o semplicemente alla guida. Seduti in ufficio è utile tenere una gamba per volta ad una altezza di 20/30 cm da terra per togliere un po' di pressione alla zona discale e distribuire il carico in modo uniforme. Anche alla guida un cuscino nella zona lombare aiuta a diminuire il carico vertebrale.
