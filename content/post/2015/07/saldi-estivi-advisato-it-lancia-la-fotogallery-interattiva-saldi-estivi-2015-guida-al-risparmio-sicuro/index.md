---
title: "Saldi estivi: Advisato.it lancia la fotogallery interattiva Saldi Estivi 2015: Guida al Risparmio Sicuro"
date: "2015-07-13"
categories: 
  - "argomenti-extra-ciclismo"
tags: 
  - "acquisti-online"
  - "advisato"
  - "attualita"
  - "sconti-online"
coverImage: "Schermata-2015-08-12-a-11.26.48.png"
---

_Dall’arredamento ai viaggi sino all’abbigliamento, ecco come fare i giusti acquisti_

I saldi estivi sono finalmente iniziati. Per scegliere i giusti articoli e fare buoni affari, advisato.it, sito che offre codici sconto per lo shopping online, ha realizzato la fotogallery interattiva [_Saldi Estivi 2015: Guida al Risparmio Sicuro_](http://www.advisato.it/guida-saldi-estivi-2015) contenente consigli per fare acquisti in sicurezza nel periodo dei saldi.

Il prodotto creativo prevede tre sezioni ognuna delle quali illustra i suggerimenti a cui far riferimento nel momento in cui si acquistano capi d’abbigliamento, prodotti di arredamento e viaggi. Per ogni area è stato stilato un decalogo con i 10 suggerimenti da seguire (azioni da evitare e azioni da compiere) se si vuole portare a termine un acquisto che garantisca buona qualità a prezzi convenienti.

Per l’abbigliamento, una delle regole fondamentali è quella di verificare i prezzi di partenza dei capi che si stanno per acquistare. Sarebbe bene informarsi sui prezzi in diversi negozi e siti web prima che inizino i saldi poiché spesso alcuni commercianti li “gonfiano” negli ultimi giorni prima dell’avvio degli sconti. Purtroppo è una trovata utilizzata da ben il 72% dei negozianti. Per questo è consigliabile prestare particolare attenzione agli sconti superiori al 50%.

All’interno della sezione viaggi si legge che, prima di effettuare l’acquisto di un pacchetto, è bene valutare attentamente le condizioni dell’offerta, soprattutto quando si tratta di proposte super scontate. Inoltre, al momento della ricerca online dei voli aerei, è consigliabile consultare orari e giorni del viaggio direttamente dal sito della compagnia: i motori di ricerca, offrendo un servizio aggiuntivo perché mostrano le migliori offerte da tutte le compagnie aeree, potrebbero prevedere un piccolo costo in più al momento dell’acquisto del biglietto.

Anche in fatto di arredamento sono vari i consigli da seguire per fare buoni affari nel periodo dei saldi. Ad esempio il web è un’ottima risorsa di compravendita di arredamento, ma bisogna stare attenti: se si compra online su siti specializzati di seconda mano, è bene assicurarsi, tramite l'invio di materiale fotografico o controllando il prodotto presso il venditore, dell'integrità e delle condizioni del prodotto prima di procedere all'acquisto.

Il buon mercato di una volta, come quello delle pulci, può essere un ottimo spunto per trovare gli articoli giusti ed arredare la casa in modo economico: durante i saldi i prezzi già convenienti potrebbero essere ancora più vantaggiosi. Con questa fotogallery interattiva intendiamo offrire agli utenti una serie di suggerimenti su come risparmiare durante il periodo dei saldi. Anche se ormai gli italiani sanno che il web consente di acquistare prodotti e servizi a prezzi vantaggiosi, in tutta sicurezza e comodità, è bene seguire dei piccoli accorgimenti per trarne il massimo vantaggio” spiega lo staff di advisato.it.

[![](images/Cover-Advisato.jpg)](http://www.advisato.it/guida-saldi-estivi-2015)
