---
title: Recensione ruote Shimano XT WH-M775
author: alexdelli
type: post
date: 2010-04-22T13:18:41+00:00
excerpt: 'Nuovo upgrade per la mia biga: stanco di bucare mi sono comprato una coppia di ruote Shimano XT WH-M775 tubeless native.'
url: /recensione-ruote-shimano-xt-wh-m775/
dsq_thread_id:
  - 4195997641
categories:
  - 'Test &amp; Reviews'
tags:
  - Ciclismo
  - geax
  - lattice
  - m775
  - ruote
  - saguaro
  - shimano
  - tnt
  - tubeless
  - wh
  - xt

---
<!--CusAdsVi1-->

[<img loading="lazy" class="alignleft size-thumbnail wp-image-192" title="ruote xt" src="https://i2.wp.com/alexdelli.it/wp-content/uploads/2010/04/ruote_xtjpg-150x150.jpg?resize=150%2C150" alt="ruote xt" width="150" height="150" srcset="https://i2.wp.com/alexdelli.it/wp-content/uploads/2010/04/ruote_xtjpg.jpg?resize=150%2C150&ssl=1 150w, https://i2.wp.com/alexdelli.it/wp-content/uploads/2010/04/ruote_xtjpg.jpg?resize=300%2C300&ssl=1 300w, https://i2.wp.com/alexdelli.it/wp-content/uploads/2010/04/ruote_xtjpg.jpg?resize=50%2C50&ssl=1 50w, https://i2.wp.com/alexdelli.it/wp-content/uploads/2010/04/ruote_xtjpg.jpg?resize=186%2C186&ssl=1 186w, https://i2.wp.com/alexdelli.it/wp-content/uploads/2010/04/ruote_xtjpg.jpg?zoom=3&resize=150%2C150&ssl=1 450w" sizes="(max-width: 150px) 100vw, 150px" data-recalc-dims="1" />][1]

Nuovo upgrade per la mia biga: stanco di bucare mi sono comprato una coppia di ruote Shimano XT WH-M775 tubeless native.

Comprate da un noto sito tedesco a meno di 250 euro spedite sono arrivate in meno di 3 giorni assieme agli adattatori alligator da Center Lock a 6 fori (eh sì, queste ruote sono center lock e per non cambiare i dischi dei freni è necessario utilizzare questi leggerissimi adattatori da 20 gr cad uno).

L’estetica non mi piaceva tantissimo, ma ora che sono montate sulla bici sono molto cattive devo dire e le serigrafie sembrano abbastanza resistenti. Mi raccomando fate attenzione con i cacciaruote, si rischia di graffiare il cerchio. Sono compresi anche gli sganci che non sono leggerissimi, ma ce ne sono di più pesanti sicuramente.

Gli ho montato delle Geax saguaro TNT da 2.0 insieme al lattice apposito della Geax stessa.

Le ho testate lungo le sorgenti del fiume Sile e devo dire che la differenza dalle mie rockrider si sente eccome. Lo so che non si possono paragonare delle ruote di così differente qualità, ma queste XT sono davvero delle gran ruote.

Innanzitutto sono molto rigide, quindi sono più facili da spingere, per non parlare della leggerezza che permette i rilanci e gli scatti con metà sforzo rispetto a prima.

Mi danno una bella sensazione di resistenza e come scorrevolezza sono una favola, anche se avranno bisogno di un po’ di km per smollarsi ancora.

I cuscinetti non sono inscatolati quindi teoricamente si sporcano più facilmente, ma permettono una manutenzione veloce e risolutiva, aumentando la durata e la performance della ruota.

In salita danno il loro meglio: leggerezza, rigidità e scorrevolezza permettono di salire agilmente senza la sensazione di avere i freni tirati (la classica sensazione di quando si è stanchi in salita) ogni scattino si ripercuote subito sulle ruote che non gravano sulla pedalata.

In discesa neanche a dirlo scorrono lisce come l’olio e se non si pedala non rallentano minimamente la loro azione, dando anche una buona sicurezza in curva in quanto non flettono minimamente…. Almeno così mi sembra.

Con le ruote precedenti se mi alzavo in piedi a spingere rapporti duri sentivo le pastiglie che toccavano a tratti i dischi dei freni, sintomo di una troppa flessione delle ruote, mentre ora i freni rimangono in silenzio grazie alla rigidità dell’insieme.

Il prossimo articolo riguarda le gomme che ho appena messo, come dicevo le Geax saguaro TNT da 2.0.

<div style="font-size: 0px; height: 0px; line-height: 0px; margin: 0; padding: 0; clear: both;">
</div>

 [1]: https://i2.wp.com/alexdelli.it/wp-content/uploads/2010/04/ruote_xtjpg.jpg