---
title: "Prova e recensione occhiali Salice 006"
date: "2014-08-07"
url: "prova-e-recensione-occhiali-salice-006"
author: "Alexdelli"
categories: 
  - "test-e-recensioni"
tags: 
  - "004"
  - "006"
  - "googles"
  - "oakley"
  - "occhiali"
  - "project"
  - "prova"
  - "rainbow"
  - "recensione"
  - "review"
  - "rudy"
  - "salice"
  - "specchiati"
  - "test"
  - "zerorh"
cover: "/images/Salice-006-rw-white-rw-red-cycling-sunglasses.jpg"
useRelativeCover : true
---

Durante l'ultimo mio giro alpino, Passo Rolle-Passo Valles-Forcella xxx, sfilando mi gli occhiali dal casco, ho perso uno dei gommini che ricopre una delle stanghette dei miei Salice 004. Avendoli pagati relativamente poco ho pensato che il pezzo di ricambio sarebbe costato più degli occhiali, in più sapete come siamo noi ciclisti, ogni occasione è buona per cambiare meteriali. Così mi sono messo alla ricerca dell'occhiale che avesse fatto al caso mio e che avesse le seguenti caratteristiche: montatura importante, ma non pesante lenti polarizzate lenti a specchio rosse basso costo. Scartati gli Oakley per il prezzo spropositato per un paio di occhiali di plastica e scartati alcuni modelli perché esteticamente non soddisfacenti (zerorh+, rudy project ecc ecc), mi sono ricordato di un mio pallino: i salice 006 che utilizzano diversi professionisti! Ho trovato un sito veramente affidabile e veloce e con poco più di 70 euro, ho ricevuto i miei splendidi occhiali. Appena aperta la confezione e presi in mano, ho notato subito una differenza altissima di qualità rispetto al modello 004 entry level. Le plastiche sono robuste e con una ottima lavorazione, la scatola è realizzata molto bene e l'occhiale in sé è veramente bello esteticamente, oltre ad essere leggero. Al primo giretto in bici li ho subito indossati e li ho trovati molto confortevoli, ma soprattutto non scivolavano come il modello 004, che ero costretto spesso ad aggiustare con la mano. La qualità della lente mi sembra davvero ottima, nessun problema visivo e pur essendo polarizzati riesco a vedere i display lcd senza problemi. Solo lo schermo dell'Iphone 5 lo vedo un po' giallino, ma niente di fastidioso. La polarizzazione delle lenti è fenomenale, guardando appositamente i riflessi che arrivano dalle auto, dai vetri delle case, dal garmin stesso, prima con gli occhiali e poi senza, si ha un beneficio notevole per la vista e alla lunga gli occhi ringraziano. Assos ha deciso di non montare le lenti polarizzate sui propri occhiali perché sostiene siano pericolosi in caso di pozzanghere sull'asfalto che potrebbero non essere distinguibili in determinate condizioni di luce. Io sinceramente le chiazze di umido e bagnato le ho sempre visualizzate bene, ma adesso giro sempre con qualche prudenza in tasca, non si sa mai. Le lenti sono specchiate e a specchio di colore rosso, ma permettono una visione chiara anche in assenza di sole e nel sottobosco. Hanno anche il trattamento anti pioggia, ma devo ancora provarlo. Nella confezione comunque ci sono anche un paio di lenti trasparenti per l'inverno diciamo. Nelle salite lunghe è impegnative quando la velocità è molto bassa non si appannano grazie alle fessure che hanno nella parte superiore/esterna che mantiene la zona tra lente e occhio ben ventilata, senza far passare pulviscolo. Li consiglio vivamente anche per il prezzo. Un conto è perdere/rompere un occhiale da 70 euro, un conto è perdere/rompere un occhiale da più di 200 euro.
