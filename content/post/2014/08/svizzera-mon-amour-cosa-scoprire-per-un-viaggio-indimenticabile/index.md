---
title: "Svizzera mon amour: cosa scoprire per un viaggio indimenticabile"
date: "2014-08-20"
categories: 
  - "argomenti-extra-ciclismo"
tags: 
  - "assicurazione-viaggio"
  - "svizzera"
  - "viaggi"
  - "viaggiare"
coverImage: "svizzera.jpg"
---

Chi desidera vivere una vacanza che coniughi una natura mozzafiato, arte, storia e gusto, troverà in Svizzera un vero e proprio paradiso.

Facilissima da raggiungere, la Svizzera è la meta ideale sia per chi ama viaggiare in auto, sia per chi ama la comodità del treno. Le principali città, infatti, sono ben collegate con l’Italia e le ferrovie interne consentono di raggiungere luoghi da favola in tutta comodità, senza altra preoccupazione che quella di non lasciarsi sfuggire nemmeno un particolare del panorama spettacolare che corre dietro al finestrino.

**I documenti necessari**Per visitare la Svizzera non servono documenti particolari: è sufficiente il passaporto italiano oppure la carta d’identità valida per l’espatrio. Per quanto riguarda l’assistenza sanitaria, è necessario portare con sé la [**Tessera Europea Assistenza Malattia**](http://ec.europa.eu/social/main.jsp?catId=559&langId=it) con indicato il gruppo sanguigno. Per stare più tranquilli, però, e viaggiare in tutta sicurezza è possibile stipulare un’assicurazione sanitaria per la Svizzera con pochi euro (vedi [qui](http://www.coverwise.it/assicurazione-svizzera.aspx) per maggiori informazioni).**Le città da non perdere**

Tra le città, si può cominciare con una visita alla bellissima Ginevra, città elegante e chic, sede dell’ONU e della Croce Rossa, nel cui lago si specchiano le cime innevate delle montagne; Losanna, città giovane e vivace; Lugano, con il suo splendido centro storico e la funicolare che porta sul Monte Brè, da cui perdersi ammirando il lago. Zurigo, capitale finanziaria, sa fondere arte e divertimento: un centro storico antico tutto da scoprire e le vie eleganti dello shopping. Bellissime anche Basilea, in cui convivono palazzi gotici e gallerie e musei d’arte moderna; Lucerna, con il suo lago su cui si affacciano magnifici paesini pittoreschi; Berna, patrimonio mondiale UNESCO e Montreux, città della svizzera francese cantata da Freddie Mercury per la sua bellezza.

**Le mete golose**

Anche i golosi che amano la buona tavola e andare alla scoperta dei piatti tipici non potranno rimanere delusi: impossibile perdere il piatto tipico, la Fondue di formaggio, o la deliziosa Raclette. Chi ama il formaggio non potrà farsi mancare una visita a Gruyère, dove si può visitare la fabbrica dell’omonimo famosissimo formaggio, mentre chi va pazzo per il cioccolato, non avrà che l’imbarazzo della scelta. In particolare è golosissima la visita alla fabbrica di cioccolato Maison Cailler di Broc, dove si può seguire ogni singola fase della lavorazione del cioccolato e terminare con una degustazione da leccarsi le dita. Le due località sono collegate tra loro e con Montreux dallo Swiss Chocolate Train, con le sue suggestive carrozze belle époque, che offre la possibilità di partecipare a degustazioni deliziose.

**I trenini**

Vari trenini turistici percorrono la Svizzera più spettacolare. Il più famoso è forse il Bernina Express, il "treno più bello del mondo" che collega Tirano a Saint Moritx, ma ci sono anche il Gornergrat Bahn, che permette di raggiungere una delle cime più alte d’Europa e lo Jungfraujoch, la ferrovia in assoluto più alta d’Europa, che conduce sul tetto d’Europa, a ben 3454 metri. Infine, il trenino Centovalli, che attraversa un panorama incantato attraverso 100 valli, tra Domodossola e Locarno.

La Svizzera è davvero una terra dai mille volti, da vivere, scoprire e amare.
